---
title: 9.4.4 – Gruppolicy och säkerhetsmallar (Group Policy & Security Templates)
parent: 9.4 – Säkerhet i Windowsmiljö
grand_parent: 9 – Introduktion till IT-säkerhet
---
# 9.4.4 – Gruppolicy och säkerhetsmallar (Group Policy & Security Templates)

Group Policy (gruppolicy) är ett kraftfullt verktyg i Windows – särskilt i företagsmiljöer – för att centralt styra hur datorer, konton och säkerhetsinställningar fungerar.

Tänk dig en skola med 100 datorer. Istället för att sitta och manuellt konfigurera varje dator kan man använda en gruppolicy för att bestämma allt från skrivbordsbakgrund till vilka program som får köras – och vad eleverna inte får göra.

Exempel på vad du kan styra med Group Policy:

Tvinga starka lösenord och lösenordsbyte var 90:e dag

Blockera åtkomst till Kontrollpanelen

Förhindra att USB-minnen används

Tvinga uppdateringar av antivirus eller system

Automatisk inloggning av program

Begränsa internetanvändning

Säkerhetsmallar (Security Templates)
 Det finns färdiga mallar som innehåller rekommenderade säkerhetsinställningar. Dessa kan importeras via Group Policy för att snabbt säkra t.ex. arbetsstationer, servrar eller elevernas datorer.

Gruppolicy Editor (gpedit.msc)
 Verktyget används lokalt på datorer för att visa och redigera policys. Dock endast tillgängligt i Pro- eller Enterprise-versionerna av Windows (inte Home).

Domänmiljö och Active Directory (AD)
 I större nätverk hanteras Group Policies via Group Policy Management Console (GPMC) och tillämpas automatiskt på alla datorer i domänen. Då kan man ha olika policies beroende på användargrupp, avdelning, datorrum m.m.

