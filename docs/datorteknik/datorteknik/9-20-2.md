---
title: 9.20.2 – Vad som bör loggas
parent: 9.20 – Loggning, övervakning och revision
grand_parent: 9 – Introduktion till IT-säkerhet
---
# 9.20.2 – Vad som bör loggas

Att logga "allt" kan snabbt bli opraktiskt, dels p.g.a. lagringskostnader, men också för att det kan försvåra analysen. Fokus bör ligga på viktiga händelser och mönster som är relevanta för säkerhet:

Inloggningar (särskilt felaktiga)

Ändringar i användarbehörigheter

Konfigurationsändringar

Start/stopp av tjänster

Brandväggsändringar

Systemfel och kraschloggar

Anrop till känsliga API:er eller databaser

Åtkomst till känsliga filer

I domänmiljöer bör Active Directory-aktiviteter (Group Policy-ändringar, kontoskapande etc.) loggas noga.

För webbtjänster är det viktigt att logga:

IP-adress

Användaragent

Sessions-ID

Begärd URL

Statuskod (200, 403, 404 osv.)

Men det är också viktigt att inte logga för mycket persondata, vilket vi kommer till nedan.

