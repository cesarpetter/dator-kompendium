---
title: "2.5 Det tekniska bakom BIOS"
parent: "Datorteknik"
nav_order: 205
---

# 2.5 Det tekniska bakom BIOS

BIOS – Basic Input/Output System – är den grundläggande programvara som körs direkt när datorn startas. Traditionellt är BIOS lagrat i antingen ROM (Read Only Memory) eller Flashminne på moderkortet, vilket gör det möjligt att köras oavsett om hårddisken fungerar eller inte. BIOS innehåller så kallad bootstrapkod som alltid är tillgänglig, och som har till uppgift att starta upp datorn och initiera de komponenter som behövs för att ladda operativsystemet.
En viktig funktion i BIOS är att hantera bootordningen – alltså vilken enhet som datorn försöker starta från först. Det kan till exempel vara en intern hårddisk (HDD eller SSD), ett USB-minne, en CD/DVD eller nätverksuppstart (PXE-boot). Denna bootordning kan ändras av användaren via BIOS-inställningarna.
Traditionellt har BIOS använt partitionstabellen MBR (Master Boot Record) för att hantera diskar. MBR har dock vissa begränsningar – framför allt klarar den bara diskar upp till 2 terabyte i storlek. Själva bootinformationen i MBR ligger i de första 512 byten (bytes) av hårddisken, där även en liten del av bootloadern sparas. Denna kod ansvarar för att starta operativsystemets mer avancerade startprocedur.